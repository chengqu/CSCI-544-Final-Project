    ياصاحبي بوصيك جعلك في نعيم تجاربٍ ما هي جديدة من سنين لاتشتكي للخلق كان إنك فهيم ولا تهين النفس تلقى الشامتين شكواك للخلاق في ليلٍ عتيم في سجدةٍ والناس عنّك نايمين داحم على الزينه وذا مطلب سليم دايم وخلك في صفوف الطامحين والمزح لامن زاد عن حده ذميم يمكن يسبب جرح في الداخل دفين واحذر تخاوي واحدٍ طبعه لئيم ودوّر خويٍ معك في عسرٍ ولين ولاتقول فلان خلٍ لي حميم إلا بعد ماتجرب إنه لك عوين احذر من الحسود تتخذه نديم سواد قلبه في عيونه لك يبين وإذا وعدت اوف الوعد فوقك عليم يعلم بخافي النفس واللي مستكين ومع الأقارب خلك إنسانٍ حليم ولوصلهم لالا تهاون اوتلين وعند المصاهر دورالمربى السليم زين النسب ينفعك في دنيا ودين ورزقك محدد لو تركض او تهيم ماياصلك غيره ولو إنك فطين لاتغرّك الدنيا ما احد فيها مقيم كم واحدٍ بأسبابها امسى حزين وعمرك مقدر عند رحمنٍ رحيم يالله تجعلنا من أصحاب اليمين أحمد بن ناصر المحرج 