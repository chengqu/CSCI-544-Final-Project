 من العام الاول و الصدر ضايق ومكبوت
جروحي كثيره و الفرج ضاع مزلاجه
اجاهد ظروف الوقت ، و احارب الممقوت
مثل من يداو الناس ولا ياكل علاجه
توقفني الدنيا لها. وقفة المبهوت
صدر بأسمه اعدامه وهو يرجي افراجه
الانسان يوفي كامل الرزق قبل يموت
وبه ناس للحاجه وبه ناس محتاجه
اغص بكلامي غصة اللي يشوف الموت
تحده ظروف الوقت و يرده احراجه
تضيع الحروف ولا بقى بالحناجر صوت
اعزاز النفوس ، تموت ما تسأل الحاجه
على الهون يالدنيا قبل لا يفوت الفوت
مصير البحر يركد عقب صفقة امواجه
انا اليوم تايه والرسن من يدي مفلوت
و الاقدار مكتوبه و الاقدام دواجه
خسرت الكثير ولا بقى بالمخابي قوت
عسى الله يفرجها ، عقب ضيقة الحاجه  لا تحرض ضيقتي وتحدني
للبكا والهمّ وتأنيب الضمير
أنت أكثر شخص مجرم شدني
وأنت أكبر قلب طيب عالأخير
بطلبك وأرجوك لا لا تردني
وأعرفك شهم وسنافي وأمير
لا حكيتك أستمع.. لا تصدني
وانتبه لي وسط هالجمع الغفير
يكفي أن الشوق وحده هدّني
والوصل مقطوع وأشتاقك كثير
الله أكبر كيف كنت تمدّني
بالوفا والوصل والحب الكبير
أعطني حريتي.. لا تعدّني
في قفص صدرك حمامة ما تطير
ما أبيك اتحبني وتودّني
بس أبيك تكون مرتاح وبخير 