يذكرون الجرح والحزن الشديد واذكر إنِّي وقت ما زرتك طعمته جيت والأشواق في عيني تزيد شوق طفلٍ ضاع والدنيا حَرَمْته لك غلا يسري بدمِّي والوريد كل ما حنّيت لوصالك زهمته ساكنٍ وسط الحشا وأنت الوحيد حبك الأول وحب الغير صُمته لو بكيت الدهر لجلك ما يفيد ولو يجف الدمع من عيني لمته كل ما جيت اتحرَّى من بعيد أتباشر والألم فيني كتمته يا عساك بْخير يالحرّ الفريد الأمل بالله والصبر التزمته حسرتي يا بوي في صدري تقيد لو تشوف الحال يالغالي رحمته - الشاعرة/ حنان آل فاضل
