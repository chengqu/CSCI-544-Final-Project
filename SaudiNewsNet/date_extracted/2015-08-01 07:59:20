 المصاب اكبر من حروف الكلام
لا تلوم الشعب هذا لو سكت 
الوطن مما جرى له ما يلام
ما هي بدمعه على الخد سلكت
العيون المخلصة في ظرف عام
بعد ابو متعب على الفيصل بكت
الحزن بجيوشه اجتاح العوام
وخيمت على المشاعر وبركت
راح درع المملكة وقت الزحام
المصايب يحتديها لا اوشكت
حكمته سيفٍ يقص به العظام
كم جيوش لكلمته تحركت
مملكتنا عاشت بخير وسلام
صامده عند المصيبة ما شكت
العزاء انه راح في شهر الصيام
صامت النفس الزكية وامسكت  قصيدة رثاء في المقدم خالد بن مفرج الدعدوش الخالدي الذي توفي في حادث على طريق الخفجي راس مشعاب في اول ايام عيد الفطر ونسأل الله له الرحمة والمغفرة ..
يا عيد ما ذقت الفرح فيك يا عيد
وحزني على عيني وقلبي تدرج
اغيب في فكري عن الناس واعيد
من يوم قالوا مات خالد مْفرج
جاه السبب ما عاد للنفس تمديد
حادث يهول اللي لقاه وتفرج
موته فجعنا وانفجع زيد وعبيد
لا عاد يومك يالطريق المعرج
قامن يحوفنه عيون المقاريد
وحلوق اهلهن بالعَوَذْ ماتخرج
مرحوم ياللي ما مشى بالمناقيد
ما قيل بْظهور الاوادم تهرج
شيّد علاقاته على الطيب تشيد
وخيل المكارم في سلومه تسرج
وعسى يخلد طيب الراس تخليد
في جنة الفردوس واسمه يعرج 