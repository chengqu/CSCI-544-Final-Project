    لا تجادلني عن أسباب الغياب 
عن سؤالك حالي المُنهك يُجيب 
ومن سؤالك إكفني يكفي عذاب 
يالقريب اللي عن عيوني غريب 
كيف أبسلى وانت تدري بالمصاب 
كيف أبشفى وانت تدريبي عطيب 
مغترب .. والكل منّا بغتراب 
لو لمستن جاتك دموعي صبيب 
المتاع أحزان والهم الزهاب 
ومامشيت الا على الدرب المُهيب 
في عيوني تزمي أسراب السراب 
وارتوي صدري من اسموم اللهيب 
حظي اللي تاه عن درب الصواب 
ربع قرن من الزمن عيّا يصيب 
من ذهابٍ.. في ذهابٍ.. في ذهاب 
شاب راسي من قبل سنّ المشيب 
ولاتجادلني عن أسباب الغياب 
عن سؤالك حالي المنهك يجيب 