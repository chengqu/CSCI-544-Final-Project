    الأشاوس فالعرب من معد يكربها قليله 
شع سالف مجدها بين الحِقبْ وازداد أدبها 
والأدب مثل السحاب اللي هريبه مايشيله 
تشرع الظميّا غديره كل ما يبست قربها 
والمحبة من شموخ السيف والود ونخيله 
تاطا بأخمصها الثريا العالية ب أسفل كعبها 
ما تنبا الشاعر امدوحك وحراس الفضيله 
شمس ماقالوه فيك الساطعة ما أحد ٍ حجبها 
شِرّد الكلْم المرصّع فالهجوس المستحيله 
تِسمع الأصقه لا صارت فيك يا حامي جنبها 
خالق ٍ لك من قصر ظل الضحى يمنىٍ طويله 
مالها راحة من الطالات راحتها تعبها 
كم عتق جاهك دريك ٍ خلوا أخصامه سبيله 
وأحيّا رب الناس كل الناس وانفرجت كربها 
يا حجاب الأمة الحاجز ويا سيف ٍ صليله 
يردع العايل ويقطع دابر العوج ونشبها 
يا حبيب الشعب يا فرز الوغا ناصر دخيله 
القصايد فيك يغشاها الشرف واللي كتبها 
تنزعج لا صاب الأمة هم يا صوت ٍ صهيله 
عالي ٍ من فرع الأضواء الساطعة وأعلى قببها 
وتبتهج بالنصر لين أعداك تقنع بالفشيله 
يا الملك ف أرض ٍ جعلك الله حرب لمن حربها 
أرضنا يوم السيوف الها ظلال وحنظليله 
عاصمتها في شفا العارض عريض مكتسبها 
ما طمعها "مرجفٍ" يرضى على الإسلام ميله 
وآل مقرن سورها حكامها قادة سِربْها 
الملوك أبناء الملوك الي يرومون الطويله 
رصّعوها بالمجيد من التصرف في حِقبْها 