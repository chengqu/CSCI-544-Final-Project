    بيوت الشعر جتني من بعد غيبة ثمان شهور 
بعد غيبة شعورٍ طول هالمدة جفا التفكير 
من اسباب العنا وإلا التبلد أو زمان الجور 
أو ان الصمت أحيانا يكون أبلغ من التعبير! 
ألا يا دارنا سيري مادام الشرع لك دستور 
وعين الله ترعاكِ مادامك في طريق الخير 
ولا تصغي لهرج الناعق اللي في كلامه زور 
يدس السم في وسط العسل بالكذب والتزوير 
يحسب انه هو المصلح وهو مفسد بليا شعور 
كما الحردون يتلون ويصنع للغبى تبرير 
ولاتهمك خيانة خاينٍ بأقرب ذويه يبور 
وش الرجوى من اللي قاتلٍ خاله وابوه يصير؟! 
أكيد انه فبيت الله يمارس نفس ذاك الدور 
ماهمه مسجد وساجد ولامصحف ولا تكبير 
تغذى من سموم الخارجي وأصبح كما المسعور 
على اللي وسط محراب المساجد مارس التفجير 
على نهج المخالف نفذ المطلوب والمامور 
سَلِ المحراب عن فاروقنا يخبرك بالتصوير 
سواد الفعل بيّن للجميع الخافي المستور 
وبانت نيّة أهل الغدر واهل الظلم والتكفير 
والا يا دارنا واللي طمع بك حاسدٍ مقهور 
وبإذن الله تقصر خطوته يصبح عشا للطير 
أجل ما افخر بدارٍ منّها شعشع شعاع النور 
بمكة بعثة الهادي وفي طيبة نصير الخير 
وتيجان الفخر في خدمة البيتين نبع سرور 
وسلمان الحزم كعم العداء وقيادة التطوير 