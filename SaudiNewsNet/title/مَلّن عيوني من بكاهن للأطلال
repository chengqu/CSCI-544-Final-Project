    مََلّن عيوني من بكاهن للأطلال 
وْشوف الرسوم الخالِيات أذكرنْيا 
وِتْعَاود الذكرى لِياشفت منزال 
وْشوارعٍ عقب الونس يوحشِنْيا 
اللهٌ أكبر كيف بالسرع تنجال 
راحت كَحِلم اللّيل ما يِرْجِعِنْيا 
راحت كحِلم اللّيل والحِلم ينجال 
وْباقي من الذكرى جروحٍ سِطَنْيا 
من شوفتي للرسم بالقلب غربال 
وِدْموع عيني فوق خدّي جَرَنْيا 
أخذت فيها وقت والوقت ماطال 
يا صاحب السرعة طواه الزّمَنْيا 
كم مَر من ذيك الشوارع من أزوال 
إن حدّرن من شارعٍ أورِقَنْيا 
 
شعر / أحمد بن محمد العضيدان -رحمه الله- 