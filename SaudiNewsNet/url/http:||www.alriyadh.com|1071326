    ألا يا بحر يا سعد منهو على شاطيك 
 على شان من هاضت هجوسي على شانه 
على شان خلي يوم رجله تمشت فيك 
 تدوس الثرى وتلاعب الريح طربانة 
تقول أعطني جوك وانا يا بحر بعطيك 
 هجوس يدونها زمانك بديوانه 
هجوس الحبيب اللي مزاجه تعلك فيك 
 لقى جوك الرايق وصرت اروع اوطانه 
وأنا أقول ياخلي هذى هاجسي ينبيك 
 عن اللي يدك الصدر ثم فج بيبانه 
يدكه ألم حبك ويشفق على طاريك 
 ويدفع مهر حبك ولو زادت أثمانه 
ألا ياهوى بالي الايأبعد مغليك 
 ألا يابعد من هزت القلب وأركانه 
ترفق على منهو تبهذل وهو يرجيك 
 تبهذل وهو يطرد سرابك بقيعانه 
أبي واقعك قدمي وأبي كل مايعنيك 
 وأبا أعوم في يمك وأصافحك يا آلدانة 
هذا قول من ترجم معاناته وهوشاريك 
 وعن اللي يدور بخاطره عبر لسانه 
حمدي بن حمود العتيبي 