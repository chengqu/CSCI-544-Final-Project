    * الحبيب معوكس برأيك وش سر تفاعل البعض مع الحملات الانتخابية الاتفاقية على الرغم من أنهم لا يشجعون الاتفاق وميولهم معروفة ويشجعون اندية أخرى؟ 
راشد الدوسري - الدمام 
- يشجعون اندية أخرى ويدورون مصالحها وافهم يا فهيم! 
* بشرنا يا أخ معوكس عساك ضمن الوفد الى لندن، منها صيفية مجانية زي ما قال عبدالعزيز الدغيثر وخالد العجلان، ومنها تتعرف على اجواء بلاد الضباب؟ 
عبدالله التميمي - الرياض 
- وين تبيني أصير ضمن الوفد وأنا لا قرابة ولامعارف ولا قلم ما له شغله الا مدحهم وما يمدح السوق الا من ربح فيه يا التميمي! 
* العزيز ابو العواكيس ماهو تعليقك على مفاوضات الهلال مع بعض اللاعبين؟ 
محمد العوفي - المدينة المنورة 
- كنها نتايج المدارس الليلية لم ينجح أحد حتى الآن! 
* ياهلا يا معوكس جيناك على الموعد بشر عساك استمتعت بالإجازة؟ 
محمد الدهمشي - عرعر 
- وين المتعة منه والشوارع كلها حفريات واتجاه اجباري! 
* الاستاذ معوكس من نصدق في المفاوضات مع معاذ... اخبار المفاوضات من الاهلي والا بيان ادارة الشباب؟ 
عبدالله العمير 
- اذا ما شفته يوقع والوكيل يترزز جنبه لا تصدق! 
* حبيبنا معوكس ياليت تفيدنا وش اللي صار بين أحمد الخميس ورئيس لجنة الانضباط وماهو تعليقك؟ 
- مثل اللي يصير بين مشجع ومسؤول! 
* الهامور معوكس ما الهدف من إقامة كأس السوبر في لندن، الا توافقني الرأي أن اقامتها في الطائف او ابها افضل؟ 
عبدالله المطيري - الكويت 
- يدورون ضباب انجليزي شكله غير! 
* العزيز معوكس توقعاتك لعاصفة السوبر ومن صاحب الحظ الذي سيعود من عاصمة الضباب بالذهب؟ 
عبدالله العلي- الرياض 
- توقعاتي تسمعها في الاستديو التحليلي! 
* غريبة يامعوكس ادارة الهلال هذه الايام غائبة عن الانظار، متى تتوقع اول ظهور لها؟ 
فهد الرشيد - الدمام 
- اول ظهور سيكون حسب النتيجة! 
* الغالي معوكس هل تتوقع ان نشاهد رؤساء الاندية على الدكة في مواجهة السوبر مثل ما هو حاصل عندنا محلياً ويحتكون ويوشوشون للحكام بين الشوطين واذا ما اعجبهم الوضع يهاجمونهم بعد نهاية المباراة والا الوضع مختلف؟ 
احمد الحمد - بريدة 
- شوية مختلف ولا حتى يوطوطون حول الملعب 
* استاذ الفكاهة والنقد الساخر ابو العواكيس ودي تفهمني بحكم خبرتك وشلون الفرق تشتكي من الديون وبعدين مايردها الا معسكرات اوروبا وخذ ياصرف باليورو والحسابة بتحسب معقولة عندهم ميزانيات تتحمل السكن والملاعب والمعيشة؟ 
بندر العصاي -عنيزة 
- خذها من عندي داجين والوعد الجرجرة في المحاكم! 
* قاهرهم وحابس دمهم معوكس وش تتوقع لطاقم التحكيم اللي بيقود كأس السوبر بين الهلال والنصر في لندن ياترى ياينجح ولا يذكرنا ب.......؟!! 
عبدالعزيز السعد- حي الازدهار 
- يذكركم بالاسكتلندي! 
* صاحب المليون رسالة ابوالعواكيس يا اخي وش ذا الغيبة بصراحة طولت علينا مرة وخليتنا نشتاق لك ولقفشاتك وذباتك المميزة وخفة دمك معقوله منحاش عن حر الرياض ليه ماتتحمله؟ 
سطام العتيبي - الرياض 
- وانت مستهين بحر الرياض اللي يقلب الادمي بروستد! 
* هلا معوكس.. من خلال استعدات الفرق هذا الموسم وتعاقداتها الجديدة ومعسكراتها الخارجية تتوقع المستوى الفني راح يكون غير ولا لك راي ثاني؟ 
نواف العلي- الرياض 
- اما المعسكرات مابقي احد ما عسكر برا حتى الحكام فالينها وناسة وبلوت وآخرتها تخبيص في تخبيص! 