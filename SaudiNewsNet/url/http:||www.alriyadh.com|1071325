    صرح حبك ما تزعزعه الشكوك 
الغلا في خافقي ما يجهلك 
لا تشكك بي رغم حسن السلوك 
عمر قلبي مانوى يستغفلك 
لو حصل.. ما استحملتك امك وابوك 
أقسم برب السما لا استحملك 
هات لي من نبعك الصافي.. ودوك 
أنت كل اللي تشوفه معي لك 
ومن عطاك الورد لا تعطيه شوك 
دام قصده يسعدك ويدللك 
والعواذل بس قلي وش عطوك 
ذا السؤال اللي بودي أسألك 
لا تطالعهم ولو هم طالعوك 
ولا تطاوعهم ولو هم من هلك 
ليتني وياك في رحلة مكوك 
نترك العالم ونسكن في فلك 
 
 