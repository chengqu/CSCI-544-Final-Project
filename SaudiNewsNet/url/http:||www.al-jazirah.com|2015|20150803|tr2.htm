الموت حق وللأجل وقت محدود والباقي اللي كلّنا نلتجيله يالله يا رب الملأ ترحم سعود وتسقي ثرى قبره بوبل المخيلة وبلٍ من المنشاء سبق نوّه رعود يمطر على قبره ثمانين ليلة لو مات يبقى بينا دوم موجود يبقى وتبقاله مواقف أصيلة من خلقته سيّد ولا هوب مسيود سيّد وسادات الأمم تنحنيله فارس سياسات الوطن لأربع عقود أربع وهو مضحِّي بحاله وحيله يا ما اعترف له قادة شعوب ووفود بالحنكة وبعد النظر فاق جيله ويا ما نصر شعبٍ من الضيم مضهود بين الأمم قوله سلاح ووسيلة ترجّل الفارس وهو يطلب الزود مستسلمٍ لأمر من الله يجيله - الشاعر/ حمدي بن حمود العتيبي
