    جيت المكان وشفت ذيك الديارا 
وخلّت دموعي فوق خدّي ذريفي 
باقي من الذكرى بقايا الوجارا 
معالمٍ والجو فيها مخيفي 
عقب السعد ذِقت زود المرارا 
وقتٍ مضى يا ناس ماله وصيفي 
أهرف هريف الذيب ليلُ ونهارا 
واشرف واعدّي فوق ضلعٍ منيفي 
وقتٍ أماري به بِسرّ و جْهَارا 
ودنيا العنا يا ناس ماهيب بكيفي 
عسى الخيال اللّي سحابه تبارا 
برقه خفوق و بالسماله رفيفي 
يهلّ وبله فوق ذيك الديارا 
عامٍ بأثر عامٍ بصيفُ وخريفي 
 
شِعر- سلطان أحمد العضيدان 