    حين تقرأ الإحساس الراقي تشعر بأهمية تلك المشاعر الشفافة، وبشموخ الموهبة، وروعة الإبداع.. فتبقى تلك الأحاسيس والقوافي الجميلة تخاطب عقولنا، وتسكن قلوبنا، ويحلو لنا ترديدها. فالأحاسيس.. هي عاطفة إنسانية تنبع من الأعماق، وتنبض بها القلوب، وتترجمها القوافي، فنستمتع كثيراً عندما نقرأ أو نسمع تلك الروائع من الأحاسيس النقية والشفافة، ومن تلك الأشعار الجميلة هذه الأحاسيس والقوافي للشاعر عبدالله العضيّاني: يا عيد وش بك عليّه تبعث جروحي؟ اللي من العام في صدري ومخفيها أجامل الناس بالضحكه ولا أبوحي وهموم الأيام.. بايعها.. وشاريها كن الشقا والعنا مكتوب في لوحي مدري ورى النفس بالدنيا معنيها ركضت في دنيتي من غير مصلوحي وارجع على سيرة الماضي وأحاكيها مالي يا كود التعب والسَهْر والنوحي وهمومي اللي هبوب الشوق تحييها أسمع حنين الرعد والبارق يلوحي لكن ماسيّل الديره وودايها يا هيه ياللي عليك القلب مجروحي متى جروحي من الفرقا تداويها عذبتني في دروبك يا بعد روحي عذبتني في أول الرحلة وتاليها وإن كان طال الجفا روّح وأنا أروحي وانسى ليالٍ مضت لا عاد تطريها ما دام أناديك بأعلى الصوت ما توحي نفسي عزيزه على العليا مظريها وأعتب عليّه ليا قلت لك مسموحي ما يعرف النّار غير اللي يصاليها     الطير شال الطير فوق الجناحين قايم بدور المسعف الطير هاليوم رحلة سفر نهايته بالفلبين حر قطامي وشلعه فوق وغيوم يا طير قلي بالسماء رايح وين اربط حزامك زين لاتكثر الحوم عبدالمحسن محمد المحيسن - رياض الخبراء يا كبر طيرٍ شفت فردة جناحه متعليٍ بالجو حايم ومرتاح مخضّبٍ لونه بياضه وشاحه قام يتهادى في مجيه ومرواح وفوقه غراب موقعٍ بالرتياحه وقّع عليه ولاانزعج منه ماطاح على الظهر ومتكي في جناحه يا طير حذرا صفقه الطير لاصاح حمد عبدالله الوايلي - حوطة سدير سبحان ربٍ يجمع النسر بغراب الله زرع حُبّ التآلف بالاثنين صارت صداقة بين الاثنين وأحباب هذي طيور وافهموا يالعزيزين هذي دروسٍ ليتها بين الاقراب دام الصفا ما بين كل المحبين هذي رسالة وافهموا اليوم يا أصحاب هذي مواعظ قلتها للفهيمين محمد عبدالعزيز الخنيفر - أشيقر من غير حجزٍ طائر ولا تذاكر دربك ترى يا طير خطرٍ ومجهول بعض التطفل مهلكه ومخاطر مخالفٍ لأمرٍ محبَب ومأمول ما كل ما يركب مامونٍ وصابر مثل البحر دائم على الغدر مجبول لا تنخدع بالشكل وأيضا المظاهر ما كل طيرٍ لذّ لحمه بمأكول عبداللطيف الحُمَيَّانِي - عنيزة غراب ونسر والتآلف لهم صار وين القلوب الطيّبة لبعض الاجواد هذي طيورٍ تجعل الكل يحتار عسى الصفا ما بين الاحباب يزداد هذي مواعظ يالنشاما والأخيار ما هي خفيّة واضحة قدم الاشهاد وسو التفاهم بين جار مع الجار هذي نصيحة واقهروا كل حسّاد ريان محمد الخنيفر - الرياض يا صغير خاو اللي معه خبره الحوم معه تجارب مكتسبها من الجو طير البحر غير الفضاء يتقن العوم مائي وبري خلقه له تربو منظر طبيعه شفتها بآخر الصوم صورة عدد ضمن المواضيع حطوا سعود عبدالعزيز الهزاع - نعام ياللي على ظهر النسر راكبٍ فوق مرتاح ما ينزل من الجهد حاجه مدري عجز ولا مرض أو ملحوق والا تبي ترتاح مثل الدجاجه كم شاعرٍ جرّه على وصفك الشوق فعلٍ عجيب ولاعٍ له إسراجه نهاض بجناحك ورافع لك سبوق ترى الفضاء يا طير وساع فجاجه خالد ناصر المخيمر - روضة سدير خذني معك وين ما رحت يا طير تعبت ارفرف في فضاي وسمايا ما فيه غير الجوع كثر المخاسير وقتي مضى ما بين هم وعنايا سلطان أحمد العضيدان- الغاط ولا واهنيك طايرٍٍ في السما يا طير بليا تفاتيشٍ ولا حدود بريّه طليقٍ على كيفك توجّه على التسير على ما نويته ناويٍ لك على نيّه همامك ما غير اللي على كتفكم وصغير ولا به عفوشٍ ولا زهابٍ ولا شيّه تمتع بجوّك قبل ما يلحقه تغيير ما دامك تمشى حر وبكل حريّه مبارك محمد الدوسري - الرياض فل الجناح وطار وشاله طير بالجو يحلّق به لو كمره يشيله يطعم فروخ وسط عش مصاغير نسر نواه وجاه في خودش جيله أو صدفة وقع على المتن ما غير والطير ريّح والمسافة طويله محمد إبراهيم الفهيد - الزلفي يا طير يا باسط الجنحان من علّمك منهج الرحمه شايل صغيرك على الجنحان بعيدٍ عن ناس والزحمه وتعلمه أول الطيران وسط الفضا وأجمل النسمه سبحان ربٍ عليم الشان كلٍ وهب ميزه وقسمه سعود عايش الحربي - جدة النسر حلّق وشكله صار بريد ينقل معه غربان ما دري بكم آخذ إجار والا بلاشي وهو تعبان عبدالكريم النغيمشي - لوذة الطير عانه ماخلا خويه شكى عليه حاله وهمه وشاله عبربه القارات وأرضٍ خلّيه يبى على من شان ترد الجماله ما ينفع المسكين عزومٍ رديه تِبينَ من الادنين ليا جا مجاله شجعان المقاطي - الرياض نرحب بمشاركاتكم الشعرية وما تلتقطه عدساتكم من الصور الهادفة والطريفة على إيميل الخزامى: rb-khozama@alriyadh.com أو الفاكس رقم: 0114871070 ويا هلا..     حين تقرأ الإحساس الراقي تشعر بأهمية تلك المشاعر الشفافة، وبشموخ الموهبة، وروعة الإبداع.. فتبقى تلك الأحاسيس والقوافي الجميلة تخاطب عقولنا، وتسكن قلوبنا، ويحلو لنا ترديدها. 
فالأحاسيس.. هي عاطفة إنسانية تنبع من الأعماق، وتنبض بها القلوب، وتترجمها القوافي، فنستمتع كثيراً عندما نقرأ أو نسمع تلك الروائع من الأحاسيس النقية والشفافة، ومن تلك الأشعار الجميلة هذه الأحاسيس والقوافي للشاعر الإماراتي علي الخوار: 
أرجوك تنساني وأنا أوعدك بنساك 
وانسى بأني في حياتك حبيبه 
ما دام غيري عايش الحُبّ وياك 
ما أريد أكون بوسط قلبك غريبه 
كنت افتكر فرحي على كف يمناك 
وأحلم أعيش العمر منك قريبه 
لكن فرقنا القدر يوم لقياك 
الله وأكبر يالظروف العجيبه 
ضحيت في حبك .. اضحي لفرقاك 
الله يهني من غدت لك حبيبه 
لا تعيش بي ذكرى.. ولا أعيش ذكراك 
كلٍ بياخذ في حياته نصيبه 
قالت: وعقلي ضاع فكره والادراك 
يسأل .. ولا يلقى جوابٍ يثيبه 
ليش الهوى مزروع دربه بالاشواك؟ 
ليش النهاية في المحبه كئيبه؟ 
 
 
     يا ماحلا الذكرى في عصر الاجداد 
على المحبة والتصافي يسيرون 
في دورة العيشة ياما بها اجهاد 
ياما بها الاتعاب وأنتم تعرفون 
فيها التكاتف دايمٍ بين الاجواد 
هذي طبايعهم على الخير يمشون 
وحب التواصل بينهم دوم يزداد 
فيهم طهارة قلب للوصل يسعون 
محمد عبدالعزيز الخنيفر - أشيقر 
 
وجودي على الفرت المصندق حلال القوم 
مديله توقف وأصبح الفرت معدومي 
زمان الفروت اللي مضت كم ماجت اليوم 
عسى مالعوض في ددسنٍ تندته تومي 
يوم إن العرب في القارس ولا عليهم لوم 
وكلٍ يقضي حاجته وفق السلومي 
زمانٍ تغيّر وأصبح العلم كنه حلوم 
وكل السياير أكتروني ومنجومي 
مبارك محمد بن طرجم - الرياض 
 
شوفي زمانٍ فات يا عين شوفي 
مع البساطة تاجد البال مرتاح 
فرتٍ حمر كان الفيافي يحومي 
راعيه يجهم قبل ينشق الصباح 
وعن التكاسي كرّوْ والله لطوفي 
وبيوت طينٍ قاومت وقت.. ورياح 
سعود عائش الحربي - جدة 
 
يا سايق الحنتور أرفق معك ناس 
ناسٍ وغير الناس كان أنت مطفوق 
معك البنات وقدرها صلعة الراس 
تستاهل التقدير كان أنت ملحوق 
متجملاتٍ والشعر خوف ينحاس 
وأحذر تطيح وتدمره ريغة السوق 
عبدالكريم النغيمشي - لوذة 
 
يا مصور السج للقافي 
بوقتٍ مضى وجدد اخباره 
فرتٍ على وقفته طافي 
راع الجحش شال مشواره 
ياما بدا كل مشرافي 
مع سايقه يلفلف الطاره 
بعدٍ على البعد ينشافي 
لاروّح عصير وغباره 
شجعان المقاطي - الرياض 
 
صورة قديمه شفتها بالجريده 
فرتٍ مضى له ممكن أربع وستين 
فوقه حنايا والحنايا جديده 
مقطورةٍ جنبه وتسحب بحبلين 
تقضي لزوم الناس بأول قديمه 
كم واحدٍ يذكر زمانه وهالحين 
الهاف صار اليوم ذكرى نعيده 
منظر تراثي باقينٍ مدة سنين 
عبدالمحسن محمد المحيسن - رياض الخبراء 
 
صورة قديمة له على القلب تذكار 
توضّح الماضي وتبين ظروفه 
في شوفها تجعل الكل يحتار 
موتر وقاري يعجب اللي يشوفه 
ويطيب لي في شوفها قول الأشعار 
وقت الشقاء في ما مضى والكلوفه 
وأجدادنا عانوا التعب وقت مشوار 
وفي شوفة الأحباب دايم شغوفة 
ريان محمد الخنيفر - الرياض 
 
الفرت الاحمر واقف جنب عطلان 
راح الزمان اللي يواصل مسيره 
صوره قديمه والزمن فيه عنوان 
مبطي على وجه الأمور العسيره 
والقاري اللي ماسكٍ خط ميدان 
ومحمّل الرّكاب من كل ديره 
أحلام مرّت واكبت طول الازمان 
سادت وبادت وانتهت من أثيره 
حمد عبدالله الوايلي - حوطة سدير 
 
يا زين وقتٍ فات وقت البساطه 
في حياة الأمس ذكرى قديمه 
الناس عاشوا في فرح وانبساطه 
وقلوبهم دايم قلوبٍ رحيمه 
والصبح كلٍ قام يجدد نشاطه 
الرجل وعياله ومعهم حريمه 
سلطان أحمد العضيدان - الغاط 
 
نرحب بمشاركاتكم الشعرية وما تلتقطه عدساتكم من الصور الهادفة والطريفة على إيميل الخزامى: 
rb-khozama@alriyadh.com 
أو الفاكس رقم: 0114871070 
ويا هلا.. 
 
 
     يستاهل التكريم.. يستاهل الزين 
يستاهل المركب جميلٍ ومزيون 
حاشي صغير قيمته كلها دين 
توّ اشتريته صرت يا ناس مديون 
خايف عليه الناس ترميه بالعين 
يصبح مريض ويصبح الزين معيون 
وش عاد ينفعني ووش عاد يغنين 
إليا فطس زيني فلا الناس يغنون 
عبدالكريم النغيمشي - لوذة 
هذا فحل ستين ذودٍ مغاتير 
الزين كله فيه ولا عنه صدّه 
وطّه عن الجكسار وزيد التصاوير 
أهل النظر تشوف جزره .. ومدّه 
ولاّ اجلبه للسوق سوق الهوامير 
اللي تعرف الزين تعطيك حدّه 
شجعان المقاطي - الرياض 
على وين يا راعي الحاشي 
ما فيه ونيتٍ تشيلونه 
شاريه من الذود بالكاشي 
مزيون اوضح في لونه 
معرّبٍ من نسل ناشي 
والزين ما خاب مضنونه 
يا راعي الموتر الماشي 
ليتك ترفّق على هونه 
حمد عبدالله الوايلي - حوطة سدير 
حويرٍ وسط الغماره يبي أمه 
راحو بها للسوق ولاهو لقاها 
أمه تمنى شوفته ثم تخمه 
ومنولٍ تلقاه يمشي وراها 
ياما تمنى حوارها ثم تشمه 
هذا حنين الأم شدّة عناها 
الأم فيها الغلا دايم مهمه 
ياليت بعض الناس تسمع نداها 
محمد عبدالعزيز الخنيفر - أشيقر 
بايعه ولا صاحب الجيب شاري 
خسران بياعه وكسبان شاريه 
يومٍ كلٍ في جماله يماري 
المركز الأول لهذا يخليه 
راع النظر يروح يمّه جباري 
تقول كنه حزّت العرض يدعيه 
غنام مسعود القريني - نعام 
سلامي على اللي يغلي البل عداه الميل 
يشيل الحويِّر داخل الجيب من حبّه 
وهو من غلا أمه يوم حبه لها بالحيل 
حوارٍ إذا طال الزمن شفت لبّه 
مبارك محمد بن طرجم - الرياضغالي ويحمل في وسط جيب غالي 
مكانته ماهي ونيتات بالحوض 
حوار يقرن بالذهب .. واللوالي 
بكره على الشاشات والنت معروض 
ما يقدره يا كود راع الريالي 
الكاش عنده ما أنتظر دين وقروض 
عبدالكريم بن خزيّم - البكيرية 
 
حويرٍ مسكين يبكي .. وشفقان 
شالوه بالموتر وهو غير مسرور 
من راحت أمه أصبح اليوم تعبان 
خايف من القصاب لا قرّب الدور 
ياما على أمه دايم الدوم ولهان 
ولاهو على كيفه مكبّل.. ومجبور 
الأم تبكي كم بها هم.. وأحزان 
أظلم عليها الوقت لاعاد به نور 
ريان محمد الخنيفر - الرياض 
 
أوّل تسافر على الأخفاف يا حاشي 
واليوم بالطرق محمولٍ ولك هيبه 
ما عاد خفّك على الأرض ناشي 
ترجع لنا يا رب لا تطوّل الغيبه 
بشائر القحطاني - الرياض 
 
 
 
نرحب بمشاركاتكم الشِّعرية 
 وما تلتقطه عدساتكم 
من الصور الهادفة والطريفة على إيميل الخزامى: 
rb-khozama@alriyadh.com 
أو الفاكس رقم: 0114871070     حين تقرأ الإحساس الراقي تشعر بأهمية تلك المشاعر الشفافة، وبشموخ الموهبة، وروعة الإبداع.. فتبقى تلك الأحاسيس والقوافي الجميلة تخاطب عقولنا، وتسكن قلوبنا، ويحلو لنا ترديدها. 
فالأحاسيس، هي عاطفة إنسانية تنبع من الأعماق، وتنبض بها القلوب، وتترجمها القوافي، فنستمتع كثيراً عندما نقرأ أو نسمع تلك الروائع من الأحاسيس النقية والشفافة، ومن تلك الأشعار الجميلة هذه الأحاسيس والقوافي للشاعر سيف مهنا السهلي: 
ما عاد يطربني مع البُعد بارق 
ولا عاد تشرح خاطري نفحة الشيح 
لولا الغلا ما هوب يطري مفارق 
ولولا الجفاء ما ذفت طعم التباريح 
واقلبي اللي فيه منها مطارق 
واعيني اللي تذرف الدمع واميح 
أونس على صدري من الهم حارق 
والبال كنها تلعبه لا ركد ريح 
يا متعبي رمحك من الروح ما رق 
ولالي جدا من عقبك أقوم.. وأطيح 
من أولٍ الوصل بالطيب وارق 
واليوم ذبل الوصل والمارد شحيح 
ماجيت متخفي.. ولارحت سارق 
 ولا قلت لك عطني قبل سدّك يبيح 
أما يجي للودّ قصر.. وبيارق 
ولا تقول وداع وأبيح.. وتبيح 
 
 
 