    حبيبتي ما بقى ليله ورى الليله 
راحل .. لو ان العيون تبل محجرها 
صاحبك جارحه قاسي وقته وميله 
متألّم من السنين وطعن خنجرها 
زدتيه فوق الجروح جروح تلوي له 
ذراع كل الأماني .. لين تكسرها 
تواجهيني بكثر الشك والحيله 
وأنا سنيني وراك مضيّع أكثرها 
لا تسأليني دموعي معك وشهي له 
أول ليال الوصال أقسى من آخرها 
شفت المشاعر تعيش إهمالك وويله 
وشفت القصايد تموت بحضن دفترها 
رسايلك بلّها المزن بهماليله 
وصورتك .. حتى خشب بروازها انكرها 
صرتي سكونٍ ضجيج أشواقي يزيله 
خسرت حاجة حرام أبقى ولا اخسرها 
تهنّي بقلبك وغدره وتمثيله 
مصير الأيام فيك يشين منظرها 
يشبه لك الحلم، تسعدني تفاصيله 
وأعيشها بس لامن فقت .. ما اذكرها 